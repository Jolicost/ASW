#Session 2
    1. Crear un repositori (privat o públic) a Bitbucket/GitHub on tindreu el codi i la documentació del vostre projecte, tenint en compte que:
        * M'heu d'afegir com a membre del projecte. Els meus usernames són: fib_was (Bitbucket) i carlesf (GitHub)
        * A la pàgina principal del vostre projecte hi ha d'aparèixer el nom dels membres de l'equip de desenvolupament
        * Activeu i utilitzeu l'Issue Tracker de vostre repositori per assignar tasques als membres del grup, gestionar incidències, contratemps i/o bugs, fer-me consultes a mi, etc.
    1. Generar la versió 0.1 de la webapp que consistirà en la implementació de la història d'usuari o cas d'ús següent : (Suposant que ja m'he loguejat com a usuari) Estic a la pàgina principal de Hacker News (HN), trio de fer un submit amb url i, un cop processat, el sistema em mostra el meu submit al capdamunt de la pàgina "new". A continuació, més instruccions.
        * El cas d'ús que heu d'implementar consta de 3 pàgines. La pàgina principal, la de "submit", i la de "new".  Aquestes pàgines haurien de tenir una aparença el més semblant possible a les originals de HN. Fixeu-vos que:
            * La pàgina principal mostra contribucions d'usuaris de tipus "url". HN les ordena segons un algorisme propi que té en compte el número de punts de cada contribució i la seva antiguitat. Vosaltres, per simplificar, ordeneu segons un ranking de més a menys puntuació.
            * La pàgina "new" mostra contribucions de tipus "url" o "ask", ordenades per temps de creació desc.
            El submit d'una contribució requereix que l'usuari estigui loguejat. Com que el login ho implementarem més endavant, suposeu que ja entreu loguejats amb un usuari per defecte.
        * Per tant, a vostra aplicació constarà de dos classes d'entitats: Usuaris i Contribucions. De moment, les Contribucions podran ser de tipus "url" o "ask", segons com es faci el submit. Més endavant afegirem dos tipus més de Contribucions: "comments" (comentaris o respostes a una contribució de tipus "url" o "ask") i "replies" (comentari o resposta a una contribució de tipus "comment").  Abans d'implementar els cas d'us que demano us recomano que feu l'scaffolding que generi automàticament les corresponents Vistes, Controladors i Models que implementin les funcionalitats CRUD sobre les vostres entitats. Mireu, per tant, el Capítol 2 "A toy app" del llibre "Ruby on Rails Tutorial (Rails 5)" (https://www.railstutorial.org/book/toy_app#cha-a_toy_app) per veure com es fa. Aquest pas previ d'scaffolding us permetrà:
            1. Tenir una funcionalitat bàsica ja implementada que podreu utilitzar o adaptar.
            1. Entendre com funciona internament el vostre framework
            1. Tenir un mitjà per introduir i modificar dades a l'aplicació que us pot ajudar de cara al cas d'ús que heu d'implementar.
        * De cara a implementar la integritat referencial de la BD (FKs), com ara Contribucions -> Usuaris, mireu el principi del Capítol 13 "User microposts" del "Ruby on Rails Tutorial (Rails 5)" https://www.railstutorial.org/book/user_microposts#cha-user_microposts.
